Doelstelling
------------

Alle conferenties en gebruikersgroepen die naar deze Gedragscode verwijzen, hebben als belangrijk doel gesteld om inclusief te zijn voor zo veel mogelijk deelnemers met een zo gevarieerd en divers mogelijke achtergrond. Wij zetten ons daarom in om een vriendelijke, veilige en uitnodigende omgeving te bieden voor iedereen, ongeacht geslacht, seksuele geaardheid, bekwaamheid, etniciteit, sociaaleconomische status en religie (of het gebrek daaraan).

Deze gedragscode schetst onze verwachtingen voor iedereen die deelneemt aan onze community, evenals de consequenties voor onacceptabel gedrag.

We nodigen iedereen die deelneemt aan onze evenementen uit om ons te helpen een veilige en positieve ervaring voor iedereen te creÃ«ren.


Open [Source/Cultuur/Tech] burgerschap
--------------------------------------

Een aanvullend doel van deze Gedragscode is het versterken van open [source/cultuur/tech] burgerschap. In dit opzicht moedigen we onze deelnemers aan om de relaties tussen acties en hun impact op onze community te herkennen en te versterken.

Communities weerspiegelen de samenlevingen waarin ze bestaan. Positieve acties zijn essentieel om de vele vormen van ongelijkheid en machtsmisbruik in de samenleving tegen te gaan.

Als je iemand ziet die zich extra inspant om ervoor te zorgen dat onze community gastvrij en vriendelijk is en alle deelnemers aanmoedigt om hun steentje bij te dragen, dan willen we dat graag weten.


Verwacht gedrag
---------------

* Doe mee op een authentieke en actieve manier. Door dit te doen draag je bij aan de gezondheid en langdurigheid van deze community.
* Wees attent en respectvol in woord en daad.
* Doe je best om begrip te hebben voor anderen. Hiermee kunnen conflicten vermeden worden.
* Onthoud je van vernederend, discriminerend of intimiderend gedrag en spraak.
* Wees je bewust van je omgeving en van je mede-deelnemers. Waarschuw de leiders van de community als je een gevaarlijke situatie, iemand in nood of overtredingen van deze gedragscode opmerkt, zelfs als ze onbeduidend lijken.


Onaanvaardbaar gedrag
---------------------

Onder onaanvaardbaar gedrag wordt verstaan: intimiderende, pesterige, beledigende, discriminerende, denigrerende of vernederende uitspraken of handelingen van deelnemers aan onze community online, op alle gerelateerde evenementen en in een-op-een communicatie die plaatsvindt in het kader van community-activiteiten. Lokaties van community evenementen kunnen worden gedeeld met leden van het publiek; toon respect voor alle bezoekers van deze locaties.

Intimidatie omvat: schadelijke of vooringenomen verbale of schriftelijke opmerkingen met betrekking tot geslacht, seksuele geaardheid, ras, religie, handicap; ongepast gebruik van naaktheid en/of seksuele afbeeldingen (inclusief presentatieslides); ongepaste afbeeldingen van geweld (inclusief presentatieslides); opzettelijke intimidatie, stalken of volgen; intimiderend fotograferen of opnemen; aanhoudende verstoring van gesprekken of andere evenementen; ongepast lichamelijk contact en ongewenste seksuele aandacht.


Gevolgen van onaanvaardbaar gedrag
----------------------------------

Onaanvaardbaar gedrag van welk lid van de community dan ook, inclusief sponsors en mensen met beslissingsbevoegdheid, wordt niet getolereerd.
Van iedereen die gevraagd wordt om onaanvaardbaar gedrag te stoppen, wordt verwacht dat hij of zij hier onmiddellijk gehoor aan geeft.

Als een lid van de community zich schuldig maakt aan onaanvaardbaar gedrag, kunnen de organisatoren van de community elke actie ondernemen die zij gepast achten, tot en met een tijdelijk verbod of permanente uitsluiting uit de community zonder waarschuwing (en in het geval van een betaald evenement, zonder restitutie van kosten).


Als je onaanvaardbaar gedrag ervaart of hier getuige van bent
-------------------------------------------------------------

Als je onaanvaardbaar gedrag ervaart, getuige hiervan bent, of als je je zorgen maakt, neem dan zo snel mogelijk contact op met een organisator van de gemeenschap.

Onderaan deze pagina vind je een lijst met contactpersonen voor elk van de supporters van deze gedragscode. Daarnaast zijn er organisatoren van de community beschikbaar om leden van de community te helpen in contact te komen met de plaatselijke politie of om mensen die onacceptabel gedrag ervaren op een andere manier te helpen zich veilig te voelen. In de context van persoonlijke evenementen zullen organisatoren ook zorgen voor begeleiding, indien gewenst door de persoon die in nood verkeert.


Behandeling van klachten
------------------

Als je van mening bent dat je vals of oneerlijk beschuldigd bent van het schenden van deze Gedragscode, neem dan contact op met een van de organisatoren van het evenement met een beknopte beschrijving van je klacht. Je klacht wordt dan behandeld in overeenstemming met ons bestaande beleid.


Toepasselijkheid
----------------

We verwachten van alle deelnemers aan de community (al dan niet betaalde deelnemers, sponsors en andere gasten) dat ze zich aan deze gedragscode houden op alle communitylocaties (online en persoonlijk) en in alle een-op-een communicatie met betrekking tot community-zaken.

Licentie en toekenning
-----------------------

De Berlin Code of Conduct wordt verspreid onder een [Creative Commons Naamsvermelding-GelijkDelen 4.0 Internationaal (CC BY-SA 4.0)](https://creativecommons.org/licenses/by-sa/4.0/deed.nl) licentie. Het is gebaseerd op de [pdx.rb Gedragscode](https://pdxruby.org/CONDUCT).